---
title: "Digitale undervisning"
excerpt: "Hvordan kan man angribe et projekt?"
language: da
category:
  - Undervisning
tags:
  - ideer
last_modified_at: 2020-01-23T20:50:27Z
feature_row:
  - image_path: https://imgcdn.saxo.com/_9788771580051/0x500
    alt: "Teamwork - metoder til effektivt samarbejde af Michael A. West"
    title: "Teamwork - metoder til effektivt samarbejde af Michael A. West"
    excerpt: "_Teamwork_ har fokus på effektivitet og kreativitet og er for alle, der på den ene eller anden måde bruger teamwork i deres dagligdag. Bogen er fyldt med praktiske eksempler og teori, der kan hjælpe et team med at opstille mål og opnå dem."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/teamwork_michael-a-west_haeftet_9788771580051"
    btn_label: "Læs mere"
    btn_class: "btn--success"
    rel: sponsored nofollow noopener
  - image_path: https://imgcdn.saxo.com/_9788777064487/0x500
    alt: "Team - udvikling og læring"
    title: "Team - udvikling og læring"
    excerpt: "At arbejde i team er organisationers forsøg på at styrke udvikling af faglige og personlige potentialer og kompetencer. Bogens formål er at give svar på, hvordan udvikling og læring i team kan blive en succes, fx om sporten er en passende metafor til at fremme teamudvikling og læring og forståelse af samarbejde samt om team på arbejdspladsen kan skabe nye fortællinger om medarbejdernes måde at se på samarbejde og gensidig udvikling."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/team-udvikling-og-laering_morten-bertelsen-red-reinhard-stelter-red_haeftet_9788777064487"
    btn_label: "Læs mere"
    btn_class: "btn--success"
    rel: sponsored nofollow noopener
---


https://www.linkedin.com/pulse/6-enkle-digitale-v%C3%A6rkt%C3%B8jer-til-din-undervisning-ole-ditlev-nielsen/


Der er et væld af læringsapps og software derude, som kan gøre din undervisning mere levende og engagere dine elever. Det er fint, men det kan være en jungle at finde rundt i, og man kan som lærer hurtigt miste overblikket. Samtidig er det også vigtigt, at man ikke kammer over i ren teknikbegejstring bare fordi noget ser smart ud. App- og softwareudviklere er dygtige til at opfinde behov, som vi ikke vidste, at vi havde. Det gælder både i jobbet som lærer, men også i tilværelsen i det hele taget.

Det, man har brug for, er ikke mange digitale værktøjer, men nogle få enkle værktøjer, der dækker de vigtigste behov, man har som underviser. Herunder får du en præsentation af seks digitale læremidler, som er nemme at gå til, og som kan gøre en positiv forskel i din undervisning. Jeg bruger dem selv, både når jeg underviser, men også når jeg holder oplæg og workshops eller faciliterer møder. De kræver ikke meget af brugeren, men de giver meget igen. Der er direkte links til alle værktøjer, så du kan prøve dem med det samme. Du skal blot trykke på billederne.

Canva 
No alt text provided for this image
Canva er et gratis designværktøj med mange anvendelsesmuligheder. Du kan oprette visuelt indbydende dokumenter til dine elever, lave infografik med vejledninger til klasserne eller flotte billeder, du kan bruge i undervisningen. Samtidig kan du også bruge Canva som præsentationsværktøj, hvor det er muligt at lave slides hurtigt og nemt, da det er baseret på allerede designede skabeloner.

Konkret idé
Drop Power Point og lav din næste præsentation i Canva i stedet. Du kan se et eksempel på en præsentation, jeg selv har lavet i Canva her. Tankevækkende nok vil jeg anslå, at det tog mig den halve tid at lave disse 40 slides sammenlignet med, hvor lang tid jeg ville have brugt på at lave dem i Power Point.

Mentimeter
No alt text provided for this image
Mentimeter er et genialt værktøj, som du kan bruge til at inddrage dine elever i plenumdiskussioner. Lad eleverne lave fælles ordskyer, meningsmålinger og små quizzer, som du får op på dit smartboard eller projektor. Det giver liv i klasserummet, og diskussionerne kommer til at tage udgangspunkt i elevernes egne udtryk og svar frem for det, du som lærer har orkestreret. Det er et rigtig godt udgangspunkt for at kvalificere de faglige diskussioner – og så er designet lækkert.

Konkret idé
Start en lektion med at bede eleverne skrive 10 ord, de kommer i tanke om, når de hører et fagudtryk eller det vigtigste tema i lektionen. De kan bruge computer, tablet eller telefon. Alle elevernes ord kommer så op på skærmen, og de ord som flest elever har skrevet, kommer til at stå med størst font.

Socrative
No alt text provided for this image
Socrative er et quiz-, test og diskussionsværktøj, der er udviklet specifikt til undervisere. Du kan lave quizzer, test og andre typer spørgsmål til eleverne, og samlet set er Socrative nok den bedste læringsapp, jeg er stødt på. Elevernes besvarelser kan vises i realtid via projektoren eller smartboardet i dit lokale, og det giver liv i undervisningen. Når dine elever er færdige med din quiz, så sender Socrative et Excel-ark med alle deres besvarelser til dig, hvilket gør dit rettearbejde meget mere overskueligt. Er du ikke til online-quizzer og tests, kan Socrative også lave de opgaver, du har lavet om til en lækker pdf, som du kan printe og udlevere til dine elever – det tager cirka 20 sekunder.

Konkret idé
Socrative er rigtig godt som en opsamlingsøvelse ved afslutningen af en lektion eller et forløb. Du kan både stille eleverne spørgsmål om viden og fakta – for eksempel ved at vælge multiple choice på nogle af spørgsmålene – men du kan også supplere med mere åbne spørgsmål, hvor eleverne skal reflektere over det, de har lært og arbejdet med.

Wordclouds 
No alt text provided for this image
Wordclouds er et superenkelt værktøj til at arbejde med komplicerede tekster på en visuelt indbydende måde. Du kopierer en tekst ind i programmet, der så efterfølgende danner en ordsky, hvor de ord, der optræder hyppigst i teksten, står med størst font. Du kan lege med farver, fonte og faconer – eller bede dine elever om at gøre det. Du kan endda se statistikker over, hvor mange gange hver enkelt ord optræder i en tekst, vælge visse ord fra og danne en ny ordsky.

Konkret idé
Find en lang tekst – det kunne for eksempel være statsministerens nytårstale, hvis du underviser i samfundsfag – og sæt den ind i Wordclouds. Lav et flot billede og hold din gennemgang af teksten ud fra billedet, så også de visuelt orienterede elever er med.

Screencast-o-matic 
No alt text provided for this image
Screencast-o-matic er et værktøj, der kan videooptage alt, hvad der foregår på din skærm. Du kan således indtale dine rettelser, kommentarer og feedback, mens du har det dokument, eleven har afleveret, åbent på din skærm. Du kan med musen markere særligt vellykkede eller problematiske steder, og imens indspiller Screencast-o-matic en lille film med alt, hvad du siger eller viser på skærmen. Det er blot en af mange anvendelsesmuligheder, og Screencast-o-matic er også godt, hvis du arbejder med flipped classroom, da du kan bruge programmet til at indtale dine gennemgange af tekster, opgaver eller slides, som du kan vise, mens du taler. Denne video med tips til undervisningsdifferentiering er lavet med Screencast-o-matic.

Konkret idé
Brug Screencast-o-matic næste gang du skal give feedback på dine elevers skriftlige arbejde.

Fruit machine fra classtools.net
No alt text provided for this image
Classtools.net er en lidt ældre, men god side hvor du for eksempel kan lave spil og quizzer til eleverne. Jeg er selv vild med deres fruit machine, som er et virkelig smart, lille klasseledelsesværktøj. Du taster elevernes navne, stiller et spørgsmål i plenum og kører så maskinen, der trækker et elevnavn ud. Dermed undgår du, at det er de samme fire, der altid rækker hånden op, og omvendt er der heller ikke nogen, der føler, at du er efter dem. Navnene trækkes efter et tilfældighedsprincip, og den fine sammenhæng mellem lyd og grafik gør, at eleverne faktisk synes, at det både er en fair og sjov måde at stille dem spørgsmål på.

Konkret idé
Det behøver ikke nødvendigvis være navne, du trækker ud af maskinen. Det kunne også være faglige temaer, begreber eller relevant teori, som du beder eleverne forklare, efterhånden som ordene trækkes.




https://ditchthattextbook.com/8-interactive-google-slides-activities-for-classroom-excitement/

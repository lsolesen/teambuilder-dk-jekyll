---
title: "Interessentanalyse"
excerpt: "Hvordan kan man angribe et projekt?"
language: da
categories:
  - Projektledelse
tags:
  - projektplanlægning
last_modified_at: 2020-01-23T20:50:27Z
feature_row:
  - image_path: https://imgcdn.saxo.com/_9788771580051/0x500
    alt: "Teamwork - metoder til effektivt samarbejde af Michael A. West"
    title: "Teamwork - metoder til effektivt samarbejde af Michael A. West"
    excerpt: "_Teamwork_ har fokus på effektivitet og kreativitet og er for alle, der på den ene eller anden måde bruger teamwork i deres dagligdag. Bogen er fyldt med praktiske eksempler og teori, der kan hjælpe et team med at opstille mål og opnå dem."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/teamwork_michael-a-west_haeftet_9788771580051"
    btn_label: "Læs mere"
    btn_class: "btn--success"
  - image_path: https://imgcdn.saxo.com/_9788777064487/0x500
    alt: "Team - udvikling og læring"
    title: "Team - udvikling og læring"
    excerpt: "At arbejde i team er organisationers forsøg på at styrke udvikling af faglige og personlige potentialer og kompetencer. Bogens formål er at give svar på, hvordan udvikling og læring i team kan blive en succes, fx om sporten er en passende metafor til at fremme teamudvikling og læring og forståelse af samarbejde samt om team på arbejdspladsen kan skabe nye fortællinger om medarbejdernes måde at se på samarbejde og gensidig udvikling."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/team-udvikling-og-laering_morten-bertelsen-red-reinhard-stelter-red_haeftet_9788777064487"
    btn_label: "Læs mere"
    btn_class: "btn--success"
---

{% comment %}
interessantanalyse
2,400
kr0
1
32
interessentanalyse
2,400
kr0
1
28
interessentanalyse skabelon
390
kr0
1
29
interessentanalyse eksempel
210
kr0
2
27
interessentanalyse model
50
kr0
1
32
interessentanalyse opgave
30
kr0
1
28
interessentanalyse metode
20
kr0
1
{% endcomment %}

Interessentanalyse og Matrix – Vejledning
Formål
Interessentanalysens formål er at give projektlederen og projektgruppen et overblik over
personer, der har interesse i projektet, samt at gøre det muligt at igangsætte tiltag til en
hensigtsmæssig håndtering af disse interessenter.
Interessentanalysen gennemføres for at:
• Sikre, at projektets formål, leverancer, succeskriterier samt fremgangsmåde er attraktive for
de væsentligste interessenter
• Identificere ressourcepersoner
• Identificere og håndtere eventuelle modstandere og konflikter
• Planlægge den rette beslutningsproces
• Planlægge en hensigtsmæssig kommunikation og involvering af interessenterne
Brug
Interessentanalysen udføres af projektgruppen. Den skal udføres adskillige gange i løbet af
projektet. Bl.a. udføres den som en del af planlægningsworkshoppen i starten af projektet. Men
det er vigtigt, at projektgruppen jævnligt justerer interessentanalysen, da interessenter skifter
position og nye dukker op, som projektet skrider frem.
Fremgangsmåde
Interessentanalysen gennemføres i følgende trin:
Trin 1: Identificering af interessenter
Brainstorm, hvor projektgruppen kommer med idéer til, hvem der bliver berørt i projektforløbet,
og hvem der bliver berørt af resultatet. Brainstormingen gennemføres med fordel ved hjælp af
papkort. Hver projektdeltager noterer interessenter ned på kort, der så sættes op på væggen.
Fordelen ved at anvende papkort er, at det senere er muligt at sortere interessenterne i
forskellige grupper på væggen. Det er vigtigt at vælge en idégenereringsmetode, der udnytter
gruppedynamikken i projektgruppen.
Trin 2: Sortering af interessenter
Interessenterne sorteres i kategorier. Dette kan dels være ud fra, hvem man synes er vigtigst i
forhold til projektet. Der kan også anvendes en sortering, hvor man ser på:
• Indflydelse, dvs. hvem kan træffe beslutninger om projektet.
• Medvirken, dvs. hvis aktive medvirken er væsentlig for, at projektet bliver
gennemført.
Se eksemplet herunder for at få illustreret disse to metoder.
Trin 3: Oplevede fordele og ulemper for interessenterne
Efter sorteringen udvælges de væsentligste interessenter, da det ikke er muligt at fokusere på
samtlige interessenter i projekter. For de væsentligste interessenter diskuteres, hvilke fordele og
ulemper de enkelte interessentgrupper kan opleve ved projektet. Det er vigtigt ikke at beskrive,
hvad de burde opleve – set fra projektgruppens synspunkt, men hvad de reelt har af
bekymringer og forventninger, hvad de blev spurgt. (Det er i øvrigt udbytterigt at spørge
interessenterne selv, f.eks. via interview eller fokusgrupper).
Trin 4: Strategi for håndtering af interessenten
Som sidste trin i interessentanalysen vurderes det samlede billede, og der planlægges, hvad der
skal gøres i forhold til interessenten, hvornår. Det er afgørende at disse tiltag bliver meget
konkrete. Det er ikke nok at skrive: Husk at kommunikere til interessent A, husk at involvere
interessent B, osv. Projektgruppen bør arbejde stringent med denne indsats og definere
milepæle, ansvarspersoner og opfølgnings-/evalueringsrutiner for håndteringen af
interessenterne.
Desuden vurderes, hvad det samlede interessentbillede betyder for hele projektet og for
projektledelsen? Giver det anledning til at justere formål, leverancer, succeskriterier og
fremgangsmåde i projektet? Hvordan skal beslutningsprocessen indrettes? Hvad med
organisering af projektet og kommunikationsstrategien? Hvilke ressourcepersoner skal vi
trække på? Er der specielle tiltag, vi skal igangsætte, for at hindre de mulige interessekonflikter?
Den endelige beskrivelse af interessentanalysen kan foretages ved hjælp af skema, hvor
interessenterne er listet.
Faldgruber og begrænsninger
Interessentanalysen er kun effektfuld, hvis den omfatter de væsentligste interessenter. Derfor
er det vigtigt, at interessent-analysen foretages i projektgruppen af personer, der har et
indgående kendskab til organisationen.
Interessentanalysen og interessenternes interesser og indflydelse på projektet kan ændre sig
med tiden. Det er derfor vigtigt, at interessentanalysen justeres løbende gennem projektforløbet. Oftest vil en interessentanalyse, der er lavet i starten af projektet, ikke være gældende
senere hen i projektet.
Det siger sig selv (alt efter hvor ærlig og detaljeret en sådan beskrivelse er), at det ikke er
hensigtsmæssigt, at interessent-analysen er beskrevet i et referat, som rundsendes til store dele
af organisationen.
Interessentmatrix
En metode er interessentmatrixen. Her bruges to kriterier til at sortere interessenterne efter:
hvor stor indflydelse har interessenten, og hvor nødvendig er interessenten for projektets
gennemførsel, se figuren herunder

Man får derefter fire hovedkategorier af interessenter, som kan benævnes gidsler,
ressourcepersoner, eksterne interessenter samt grå eminencer. Kort om de fire kategorier:
Gidsler
Interessenter, som har lille eller ingen mulighed for at træffe beslutninger om projektet, men
hvis medvirken er nødvendig for gennemførsel af projektet. Det er f.eks. medarbejderne i en
organisation, hvor der er indført nyt IT-system. Eller patienterne på et hospital, hvor der er
formuleret en kost- eller rygepolitik.
Til trods for at denne kategori benævnes gidsler, anbefales det ikke at behandle dem som
sådanne. I stedet for bør de informeres og involveres (ofte via repræsentanter) i så vid
udstrækning som muligt. Det kan ske via massekommunikation, linjekommunikation,
undervisning og workshops.
Ressourcepersoner
Interessenter, som har stor indflydelse på projektet og hvis aktive medvirken også er nødvendig
for gennemførsel af projektet. Det er eksempelvis de personer, der skal arbejde på projektet
enten i projektgruppen eller som faglig ekspertise, der tilkaldes ad hoc. Det kan også være
personer fra interesseorganisationer eller lignende. Disse interessenter skal involveres i
projektet, f.eks. ved at være del af projektgruppen eller en referencegruppe. Her kan også
benyttes interview, workshops og møder.
Grå eminence
Interessenter, som har stor mulighed for at påvirke væsentlige beslutninger i projektet, men
som ikke behøver at levere en større arbejdsindsats i projektet. Grå eminencer øver deres
indflydelse åbent – eller skjult. Har man overset disse interessenter, venter der ofte en
ubehagelig overraskelse. Det kan f.eks. være personer med stor uformel magt i organisationen,
som man ikke har taget i ed. Eller personer i ledelsen, departementet eller i en magtfuld
interesseorganisation.
Strategien er at høre dem – både ved opstart af projektet og undervejs. De skal tages i ed, f.eks.
som en del af en styregruppe, referencegruppe eller ved mere uformelle høringer. Det er også
hensigtsmæssigt at interviewe dem, afholde møder med dem og rapportere status på projektet
til dem undervejs.
Eksterne interessenter
Denne gruppe har hverken mulighed for at påvirke centrale beslutninger i projektet, og deres
aktive medvirken er heller ikke nødvendig. Det er dermed ikke disse interessenter, der skal
bruges mest krudt på. Ofte kan man nøjes med at orientere dem via massekommunikation. Men
det er dog nødvendigt at overvåge, hvordan de forholder sig til projektet, som det skrider frem.
F.eks. kan pressen i starten af et projekt være ekstern interessent, men dukker der en mediesag
op om projektet, får de stor indflydelse, da de indirekte påvirker de øvrige interessentgrupper.
Eksempel på sortering af interessenter under en workshop
Når interessenterne er identificeret og placeret på væggen på papkort, skal interessenterne
sorteres i kategorier. Dette kan ske på flere måder.
Gruppen kan diskutere sig frem til, hvem de finder vigtigst i forhold til projektet. Dette kan
gøres ved at inddele væggen i tre kolonner: En 1., 2. og 3. prioritet. Det anbefales, at gruppen
starter med at placere kortene ukommenteret og kun bruger tid på at diskutere de interessenter,
hvis placering man er uenige om.

https://www.brejningefterskole.dk/media/itpkp3jb/1-5-1-interessentanalyse-vejledning.pdf

{% include figure image_path="/assets/images/blog/interessentanalyse.png" %}


{% include figure image_path="/assets/images/blog/interessentmatrix.png" %}

---
title: "Discgolf og teambuilding: Sjove øvelser med frisbee golf"
seo_title: "Discgolf og teambuilding: Sjove holdspil med frisbee golf"
excerpt: "Discgolf kan være en sjov aktivitet til at ryste folk sammen. Der er god tid til at snakke undervejs, men du kan også bruge disse sjove øvelser og holdspil stil teambuilding."
permalink: /discgolf-teambuilding/
header:
  teaser: https://images.unsplash.com/photo-1460518451285-97b6aa326961?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
language: da
category:
  - Teambuilding
tags:
  - øvelser
last_modified_at: 2022-07-27T20:50:27Z
---

Disc golf kan være en sjov aktivitet til at ryste folk sammen. Der er god tid til at snakke undervejs, men du kan også bruge disse sjove øvelser til teambuilding.

[Disc golf](https://www.motionsplan.dk/discgolf/) er en sport i fremvækst. Du kaster med en frisbee (golfdisc), og målet er at ramme i en metalkurv med kæder hængende ned fra toppen i færrest mulige kast. Der er efterhånden en del forskellige [baner til disc golf](https://www.motionsplan.dk/discgolf-baner/), som er gratis at spille.

Når du går en runde disc golf, så er der masser af tid til at snakke undervejs, så det kan i sig selv være en glimrende [aktivitet til at ryste en grupppe sammen](/icebreakers/), men der er også en række spil, som kan være sjove at spille på banen.

Her har vi udvalgt nogle forskellige spil, som du kan kaste dig ud i på disc golf banen. Vi har fundet inspiration fra [Anhyzer](https://www.anhyzer.dk/doubles-spil-disc-golf-i-hold-eller-par/) til spil i hold og par.

## Spil doubles - enten i par eller hold

Du kan spille _doubles_ eller disc golf i hold. Der findes officielle turneringer for par. Herunder kan du finde en masse forskellige måder at spille discgolf som holdspil - enten parvis eller i større hold.

Her kigger vi på forskellige muligheder for at spille i hold, men først får du lige nogle ideer til, hvordan du kan lave holdene.

## Hvordan laver man hold?

Der er mange måder at danne hold på. Det kommer an på dit formål.

1. Du kan **selv lade folk vælge hold**, så venner kan spille mod venner.
2. Du kan **sammensætte holdene** på en bestemt måde. Fx den bedste og dårligste sammen og så videre indtil alle har fundet et hold.
3. Du kan trække lod.
4. I kan **flippe disc**. Hvis I fx er fire der skal fordeles på to hold, så kan I flippe discs. Hvis to ender på samme måde, så er de på hold sammen. Hvis en er anderledes end de tre andre, så er vedkommende på hold 1. De andre flipper igen. De to der flipper det samme i anden omgang går på samme hold, og så er holdene fordelt.
5. I kan lade **uDisc vælge hold** for jer. uDisc er også en genial app til at lave scorekort og se banekortene.

##  1. Best shot

Spilles i par. I _best shot_ kaster hver spiller en disc (eller flere). Herefter vælger spillerne, hvilken disc, man vil spille videre fra. Spillerne kaster igen hver sin frisbee, og fortsætter til parret har fået en disc i kurven.
 
## 2. Worst shot

I worst shot er det lige modsat. Her skal man kaste videre med den dårligst placerede disc. Det er modstanderparret, der vælger hvilken discs, der skal spilles videre fra. som kasteren skal spille fra (typisk den dårligste).

## 3. Alternate throw & Alternate tee

Spillerne på hvert hold skiftes enten mellem hvert kast, eller de sørger for at det er en ny, der skal starte på tee-stedet i næste hul. Ellers spilles spillet som almindelig discgolf. Denne variation kan være sjov, særligt da man skal forsøge at spille den anden god hver gang. Det betyder, at du skal overveje, hvilke styrker og svagheder den anden anden har.

{% comment %}

Best score & worst score

Hver spiller kaster efter de almindelige regler. Ved slutningen af hvert enkelt hul, er det hhv. enten holdets bedste eller værste score der tæller, mens den andens score kasseres. Ved best score giver det mulighed for, at den ene spiller kan spille et fornuftigt, sikkert hul, mens den anden kan tage store chancer og gå efter birdie, eagle eller ace. Spillet kan også spilles en mod en, hvor hver spiller har to forskellige spil igang. Det giver en del flere kast på kortere tid, og kan ved worst score give større mulighed for tage eller miste kast på hinanden. Det kan dog være svært at holde styr på.

{% endcomment %}

## 4. Kombineret score

En sjov måde at spille på er også at alle holdets spilleres score tæller med i det samlede regnskab. Man spiller almindeligt, men lægger alle kastene sammen på holdet til sidst. På den måde kommer alle kast til at have betydning både for den gode og knap så gode spiller på holdet. Det er en god måde, at motivere og involvere alle på holdet til at yde sit bedst.

## 5. Pointspil eller hulspil

I pointspil eller hulspil er det ikke det samlede antal kast for alle hullerne, der afgør resultatet. I stedet skal man forsøge at vinde det enkelte hul. Du får et point for at vinde et hul. Hvis du fx spiller 2 mod 2 på et hul, så sammenligner man først de spillere med færrest kast på hullet. Den der har færrest kast i alt får 1 point. Derefter sammenligner man de to spillere med næstfærrest kast fra de enkelte hold, og der kan man vidne endnu et point.

Det gode ved hulspil er, at alt kan gå galt på et hul, men det det betyder ikke noget i det samlede spil, hvis bare du præsterer godt på næste hul.

{% comment %}

Der kan evt. spilles med, at ved uafgjort overføres pointet til næste hul.

Er i et ulige antal?
I kan godt spille selvom i er et ulige antal. Dette giver blot det ene hold en fordel eller en ulempe afhængigt af spillet. Pas det ind efter hvilket hold der er bedste, og giv dem en ulempe eller giv en fordel til underdogs. Den 3. spiller kan også danne et hold alene, og blot kaste to discs hver gang.
3 spillere er en fordel i: Best shot, best score og point spil. 3 spillere er en ulempe i: Worst shot, tough throw og worst score.

Tips til at spille doubles
Lad discen ligge til i har valgt jeres leje. Hvis i samler en disc op, er den ude, og i skal spille fra den anden.
Husk at din makker også skal kaste! Det er en indgroet vane hos mange at samle discen eller markøren op, når man har kastet.
Lad være at spille sikkert, hvis der ikke er grund til det. Hvis i spiller eksempelvis best shot, og din makker ligger til par, så spil efter birdie. Du har ikke noget at tabe.
Husk at i er et team. Læg gerne en strategi og udnyt hinandens styrker og dæk ind for hinandens svagheder.
PDGA regler for doubles og holdspil

{% endcomment %}

## Konklusion

Nu har du forhåbentlig fået blod på tanden og vil ud at spille lidt discgolf med kollegaer eller venner. Discgolf er en god aktivitet, som du kan bruge til at ryste en gruppe sammen eller bruge som et socialt arrangement, hvor alle kan være med.
